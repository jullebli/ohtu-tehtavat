Ohjelmistotuotantoprojekti, Viikko 5 tehtävä 6

Pidimme miniprojektimme ensimmäisen retrospektiivin glad, sad, mad -tekniikalla flinga.fi-sivuston avulla. Jokainen laittoi muistilappuina eri kohtiin haluamansa määrän muistilappuja. Pidin siitä, ettei näin palautteet voineet henkilöityä sillä emme tienneet mitkä laput olivat kenenkin. Mad kohtaan tuli kaksi muistilappua, jotka molemmat liittyivät koronarajoitteisiin: ei ollut lähityöskentelyä, lounaspaikat ja kumpula ovat kiinni. Sad-kohdassa pohdimme työjärjestystä ja työaikaan liittyviä asioita. Yhteisiä aikoja työstää projektia oli vaikea löytää ja työajan arviointi oli hankalaa. Definition of done:n teimme hyvin myöhään ja se vaikutti työskentelyyn. Nyt jälkikäteen mietin, että kommunikoimme paljon telegramissa ja lasketaanko se työajaksi? Miten siitä edes pystyisi pitämään kirjaa?

Glad-kohtaan tuli eniten muistilappuja. Lapuissa kehuttiin kommunikaation ja työnjaon toimivuutta. Koodikatselmoinnin myös koettiin menneen hyvin samoin kuin työn etenemisen. Kävimme retrospektiivin nopeasti läpi sillä olimme hyvin yksimielisiä siitä mikä meni hyvin ja missä oli parantamisen varaa, olimme näitä jo hieman puineet telegram-keskusteluissa. Lisäksi halusimme kiirehtiä sprintin suunnittelua, sillä siinäkin oli viime sprintissä parantamisen varaa.
